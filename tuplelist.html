<section>
<header>
<h2>LECTURE - 07 LISTS AND TUPLES</h2>
					</header>
					<div class="content">
						<p><strong>Lists ในภาษา Python</strong> ในบทนี้ คุณจะได้เรียนรู้เกี่ยวกับโครงสร้างข้อมูลแบบ List
							ในภาษา Python เราจะพูดถึงการสร้างและใช้งาน List ในเบื้องต้น
							การใช้งานเมธอดและฟังก์ชันเพื่อจัดการข้อมูลภายใน List และการใช้งานคำสั่ง For loop กับ List
							รวมถึงการ slicing<br>
							List (ลิสต์) คือโครงสร้างข้อมูลชนิดหนึ่งในภาษา Python ที่ใช้เก็บข้อมูลแบบลำดับ (Sequence)
							โดยมี
							Index เป็นตัวระบุตำแหน่งในการเข้าถึงข้อมูล เราสามารถใช้ List
							เพื่อเก็บข้อมูลจำนวนมากและหลากหลายประเภทในเวลาเดียวกัน List
							เป็นประเภทข้อมูลที่ใช้อย่างหลากหลายในการเขียนโปรแกรม นอกจากนี้ ในภาษา Python ยังมี built-in
							function ที่สามารถทำงานกับ List และใน List ออบเจ็คเองก็มีเมธอดต่างๆ
							เป็นจำนวนมากที่ช่วยอำนวยความสะดวกในการเขียนโปรแกรม

							<strong>การประกาศและใช้งาน List<strong><br>
									List นั้นเป็นตัวแปรประเภทหนึ่ง การใช้งานของมันจะเหมือนกับอาเรย์ในภาษาอื่นๆ
									ในการประกาศ
									List นั้นข้อมูลของมันจะอยู่ภายในเครื่องหมาย []
									และคั่นสมาชิกแต่ละตัวด้วยเครื่องหมายคอมมา
									, มาดูตัวอย่างการประกาศ List ในภาษา Python
									<span class="image main"><img src="images/list.PNG" alt="" /></span>ในตัวอย่าง
									เราได้สร้างตัวแปร List สามตัวแปร numbers เป็นตัวแปร List
									ที่มีสมาชิกเป็นตัวเลขจำนวนเต็ม
									6 ตัว names เป็น List ของ String ที่สำหรับเก็บชื่อและมี 5 รายชื่อ และสุดท้ายตัวแปร
									mixed_type เป็น List ที่เก็บข้อมูลประเภทต่างๆ
									แบบรวมกันในตัวแปรเดียวซึ่งมีสมาชิกทั้งหมด
									5 ตัว ซึ่งทั้งหมดนี้เป็นการกำหนดสมาชิกให้กับ List พร้อมกับการประกาศตัวแปร ในภาษา
									Python
									เราสามารถกำหนดค่าให้กับ List หลังจากประกาศตัวแปรแล้วได้ มาดูตัวอย่าง
									<span class="image main"><img src="images/list2.PNG" alt="" /></span>
									ในตัวอย่าง เป็นการกำหนดค่าให้กับ List หลังจากที่มันถูกสร้างแล้ว เราใช้เมธอด append()
									เพื่อเพิ่มข้อมูลใหม่เข้าไปใน List ซึ่งข้อมูลที่เพิ่มเข้าจะอยู่ท้ายสุดและเรียง Index
									เพิ่มขึ้นไปเรื่อยๆ โดยเริ่มจาก 0 ในตัวแปร numbers เราได้เพิ่ม 5 จำนวนเต็มเข้าไปใน
									List
									และในตัวแปร names ในตอนแรกได้ประกาศและกำหนดสองชื่อให้กับตัวแปร
									และเพิ่มเข้าไปภายหลังอีก
									3 ชื่อ และฟังก์ชัน len() ใช้เพื่อนับจำนวนสมาชิกภายใน List
									นี่เป็นผลลัพธ์การทำงานของโปรแกรม<br>
									<span class="image main"><img src="images/list4.PNG" alt="" /></span>
									<strong>การเข้าถึงข้อมูลภายใน List</strong><br>
									List นั้นใช้ Index สำหรับการเข้าถึงข้อมูล โดย Index ของ List
									จะเป็นจำนวนเต็มที่เริ่มจาก
									0 และเพิ่มขึ้นทีละ 1 ไปเรื่อยๆ ดังนั้น เราจึงสามารถเข้าถึงข้อมูลภายใน List
									เพื่ออ่านหรืออัพเดทค่าได้โดยตรงผ่าน Index ของมัน นี่เป็นโค้ดการเข้าถึงข้อมูลภายใน
									List
									ในภาษา Python
									<span class="image main"><img src="images/list5.PNG" alt="" /></span>
									ในตัวอย่าง เรามีตัวแปร List ที่ชื่อว่า names ดังนั้น เพื่อเข้าถึงสมาชิกตัวแรกภายใน
									List
									ซึ่งก็คือ "Mateo" นั้นจะใช้คำสั่ง names[0] และสมาชิกที่มีค่าเป็น "Thomas"
									ซึ่งอยู่ตำแหน่งที่ 4 จะใช้คำสั่ง names[3] สังเกตว่า Index จะลดลงหนึ่งเพราะ Index ของ
									List นั้นเริ่มต้นจาก 0
									<span class="image main"><img src="images/list6.PNG" alt="" /></span>
									นอกจากนี้ เราสามารถเข้าถึงข้อมูลภายใน List โดยการใช้ Index เป็นจำนวนลบได้
									โดยเริ่มจาก -1
									ซึ่งเป็นสมาชิกตัวสุดท้ายของ List และ -2 สมาชิกตัวถัดมาและลดลงไปทีละ 1
									<span class="image main"><img src="images/list7.PNG" alt="" /></span>
									นี่เป็นการอัพเดทค่าของสมาชิกภายใน List
									ในตัวอย่างเราได้เปลี่ยนค่าของสมาชิกในตำแหน่งแรกของ List จากเดิมที่เป็น "Mateo"
									ให้เป็น
									"Bob"
									<span class="image main"><img src="images/list8.PNG" alt="" /></span>
									<strong>การอ่านค่าใน List ด้วยคำสัง For loop</strong><br>
									เนื่องจาก List นั้นเก็บข้อมูลเป็นแบบลำดับและใช้ Index ในการเข้าถึงข้อมูล ดังนั้น
									เราจึงมักจะใช้คำสั่งวนซ้ำสำหรับการเขียนโปรแกรมที่ทำงานกับ List
									เพราะทำให้การทำงานรวดเร็วและง่ายขึ้น เช่น การใช้คำสั่งวนซ้ำวนอ่านค่าใน List
									ที่มีข้อมูลเป็นจำนวนมาก เป็นต้น ต่อไปมาดูตัวอย่างการใช้งานคำสั่ง For loop กับ List
									ในภาษา Python
									<span class="image main"><img src="images/forlist.PNG" alt="" /></span>
									ในตัวอย่าง เป็นการวนอ่านค่าภายใน List ด้วยการใช้คำสั่ง For loop
									โดยเราได้แยกการทำงานออกเป็นสองลูป ในลูปแรกเป็นการใช้งานคำสั่ง For loop
									เพื่อวนอ่านค่าภายใน List numbers โดยตรง
									โปรแกรมจะวนอ่านค่าไปทีละค่าและนำค่าในแต่ละรอบที่ได้มาใส่ในตัวแปร n
									เราได้ทำการแสดงผลตัวเลขภายใน List และหาผลรวมของตัวเลขภายใน List โดยเก็บไว้ในตัวแปร
									sum

									ในลูปที่สอง เป็นการใช้คำสั่ง For loop เช่นกัน แต่ในตอนนี้เราจะสร้าง Index
									ขึ้นมาโดยการใช้ตัวแปร i เป็นตัวรัน Index จาก 0 ถึงขนาดตัวสุดท้ายของ List
									ที่สร้างจากฟังก์ชัน range() และเราแสดงผลชื่อในตัวพิมพ์ใหญ่ด้วยเมธอด upper() ของ
									String
									<span class="image main"><img src="images/forlist2.PNG" alt="" /></span>
									<strong>List slicing</strong><br>
									ในภาษา Python เราสามารถตัดข้อมูลจาก List หนึ่งแล้วนำไปสร้างเป็น List ใหม่ได้
									โดยวิธีดังกล่าวนั้นเรียกกว่า slicing ในการตัดข้อมูลใน List นั้นจะทำในรูปแบบ [a:b]
									เมื่อ
									a เป็น Index เริ่มต้นและ b เป็น Index ก่อนสมาชิกตัวสุดท้ายที่ต้องการตัด
									มาดูตัวอย่างของ
									list slicing
									<span class="image main"><img src="images/forlist3.PNG" alt="" /></span>
									ในตัวอย่าง เรามีตัวแปร ch ซึ่งมีสมาชิกเป็นตัวอักษรในภาษาอังกฤษจาก a ถึง h
									หลังจากนั้นเราได้ทำการ slice ข้อมูลจาก List ดังกล่าว ในตัวแปร a
									นั้นเป็นการตัดเอาข้อมูลจากตำแหน่งที่ 0 ถึง 3 มา ในตัวแปร b นั้นตัดเอาตำแหน่งที่ 4
									ถึง 8
									ถัดมาเป็นตัวแปร c d และ e เป็นการเว้นว่างตำแหน่งข้างหน้าและข้างหลัง
									ซึ่งถ้าตำแหน่งข้างหน้าถูกเว้นว่างไว้ เป็นการตัดเอาสมาชิกตั้งแต่ตำแหน่งเริ่มต้นของ
									List
									และถ้าตำแหน่งสิ้นสุดถูกเว้นว่างไว้ เป็นการตัดเอาจนถึงสมาชิกตัวสุดท้ายของ List
									และในตัวแปร f เป็นการตัดเอาสองส่วนของ List มาต่อกัน ในการนำสอง List
									มาต่อกันนั้นเราจะใช้ตัวดำเนินการ +
									<span class="image main"><img src="images/forlist4.PNG" alt="" /></span>
									<strong>การใช้งานคำสั่ง del เพื่อลบข้อมูลใน List</strong><br>
									คำสั่ง del เป็นคำสั่งที่ใช้สำหรับลบตัวแปรใดๆ
									ออกไปจากหน่วยความจำหรือใช้ยกเลิกตัวแปรที่เคยประกาศไปแล้ว เราสามารถใช้คำสั่ง del
									เพื่อลบสมาชิกภายใน List ได้เช่นเดียวกัน มาดูตัวอย่างการใช้งานคำสั่ง del ในภาษา
									Python
									<span class="image main"><img src="images/dellist.PNG" alt="" /></span>
									ในตัวอย่าง เป็นการใช้งานคำสั่ง del สำหรับลบสมาชิกภายใน List ในตอนแรก เราได้ลบอักษร a
									ออกไปจาก List ซึ่งสมาชิกตัวแรกนั้นจะมี Index เป็น 0 ดังนั้น เมื่อการลบเสร็จสิ้น List
									จะทำการเลื่อนตัวอักษร b มายัง Index 0 แทน ซึ่งสิ่งนี้เป็นสภาวะการสูญเสียตำแหน่งของ
									List
									หรือ Index lose หลังจากนั้น เราได้ลบโดยการใช้วิธีการกำหนด Index แบบ slicing
									เราได้ทำการลบค่าจาก Index 0 ถึง 3 ซึ่งเป็นการลบตัวอักษรจาก e ถึง f
									และในคำสั่งสุดท้ายเป็นการลบข้อมูลภายใน List ทั้งหมด
									<span class="image main"><img src="images/dellist2.PNG" alt="" /></span>
									Warning: จากตัวอย่างข้างต้นนั้น เมื่อคุณต้องการลบข้อมูลทั้งหมดภายใน List เราจะใช้
									del
									ch[:] เพราะว่าเป็นการลบแบบ slicing
									จากตำแหน่งแรกถึงตำแหน่งสุดท้ายและจะทำให้มันกลายเป็น
									List ว่างปล่าว เมื่อคุณใช้คำสั่ง del ch จะหมายความว่าลบตัวแปรออกไปจากหน่วยความจำแทน
									<strong>Summary</strong><br>
									ในบทนี้ คุณได้เรียนรู้เกี่ยวกับการประกาศและใช้งาน List ในภาษา Python
									นอกจากนี้เรายังใช้คำสัง For loop เพื่อให้ง่ายในการอ่านข้อมูลภายใน List
									รวมทั้งการตัดข้อมูลใน List ด้วยการ slicing และการใช้คำสั่ง del เพื่อลบข้อมูลภายใน
									List
									ออกไป ในบทต่อไป จะเป็นการใช้งานฟังก์ชันและเมธอดของ List
									<strong>Tuples ในภาษา Python</strong><br>
									ในบทนี้ คุณจะได้เรียนรู้เกี่ยวกับ Tuple ในภาษา Python และทำความรู้จักกับว่า Tuple
									คืออะไร เราจะพูดถึงการสร้างและใช้งาน Tuple และตอนที่จะต้องใช้งานในการเขียนโปรแกรม
									นอกจากนี้ เรายังจะพูดถึงการใช้งานเมธอดและฟังก์ชันต่างๆ ของ Tuple
									ในการเขียนโปรแกรมภาษา Python นั้น Tuple จะคล้ายกับ List แต่สิ่งที่แตกต่างกันคือ
									Tuple
									นั้นเป็นประเภทข้อมูลที่ไม่สามารถเปลี่ยนแปลงได้ (Immutable) หรือกล่าวอีกนัยหนึ่ง
									หลังจากที่ประกาศตัวแปรและกำหนดค่าให้กับ Tuple แล้ว
									มันจะไม่สามารถเปลี่ยนแปลงค่าได้ในภายหลัง ในขณะที่ List สามารถทำได้

									เนื่องจากว่า Tuples นั้นไม่สามารถเปลี่ยนแปลงค่าได้
									ดังนั้นมันจึงมักจะใช้เก็บข้อมูลที่มีประเภทแตกต่างกันซึ่งจะทำงานได้ดีกว่า List
									และในการใช้งาน Loop กับ Tuple จะเพิ่มความเร็วขึ้นเล็กน้อย นอกจากนี้เรายังสามารถใช้
									Tuple
									เป็นค่าคงที่สำหรับข้อมูลที่ไม่ต้องการให้เปลี่ยนแปลงได้
									<strong>การประกาศ Tuple ในภาษา Python</strong><br>
									ในภาษา Python การประกาศ Tuple นั้นสามารถทำได้หลายวิธี
									รูปแบบพื้นฐานของมันคือสมาชิกของ
									Tuple ทุกตัวจะอยู่ภายในวงเล็บ () และคั่นสมาชิกแต่ละตัวด้วยเครื่องหมายคอมมา (,)
									นี่เป็นตัวอย่างของการประกาศ Tuple ในรูปแบบต่างๆ
									<span class="image main"><img src="images/tuple.PNG" alt="" /></span>
									ในตัวอย่าง เป็นการประกาศ Tuple ในตัวแปร a และ b เป็นรูปแบบมาตฐานในการประกาศ Tuple
									แต่ในตัวแปร b นั้นจะเป็นรูปแบบสั้นซึ่งไม่แนะนำสำหรับการฝึกปฏิบัติที่ดี และในตัวแปร c
									และ
									d นั้นเป็นการสร้าง Tuple ด้วยการใช้ฟังก์ชัน tuple() โดยสร้างจาก List
									หรือออบเจ็คที่สามารถวนรอบได้ (Iterable) จากฟังก์ชัน range()

									และในตัวแปร e นั้นเป็นการประกาศ Tuple ที่มีสมาชิกเพียงตัวเดียวจะต้องใส่คอมมา (,)
									ต่อท้ายให้กับสมาชิกเสมอ เพราะไม่เช่นนั้นตัวแปรดังกล่าวจะเป็น String แทน
									และในตัวแปรสุดท้าย f เป็นการประกาศ Tuple ว่างเปล่า หลังจากนั้นเราแสดงผลค่าของ Tuple
									ออกทางหน้าจอ
									<span class="image main"><img src="images/tuple2.PNG" alt="" /></span>
									<strong>การเข้าถึงสมาชิกภายใน Tuple</strong><br>
									ในการเข้าถึงสมาชิกภายใน Tuple นั้นจะใช้ Index เช่นเดียวกับ List โดยสมาชิกตัวแรกจะมี
									Index เป็นศูนย์ และสำหรับสมาชิกตัวต่อไปจะเพิ่มขึ้นทีละ 1 Tuple
									มักจะใช้กับประเภทข้อมูลที่แตกต่างกันและสมาชิกของมันจะไม่สามารถเปลี่ยนแปลงค่าได้
									นั่นคือ
									Tuple สามารถอ่านได้เพียงอย่างเดียว มาดูตัวอย่างการอ่านค่าของ Tuple ในภาษา Python
									<span class="image main"><img src="images/tuple3.PNG" alt="" /></span>
									ในตัวอย่าง เป็นการเข้าถึงสมาชิกใน Tuple เพื่ออ่านค่าภายใน ตัวแปร numbers นั้นเป็น
									Tuple
									ที่มีสมาชิกเป็นเพียงตัวเลข Integer เราเข้าถึงสมาชิกตัวแรกของมันด้วย numbers[0]
									และสมาชิกตัวที่สี่ด้วย numbers[3] เราสามารถใช้ Index เป็นจำนวนเต็มลบได้
									โดยเริ่มตั้งแต่
									-1 ซึ่งเป็นสมาชิกตัวสุดท้ายใน Tuple

									ต่อไปเป็นการประกาศตัวแปร mixed_type ซึ่งประกอบไปด้วยข้อมูลประเภทต่างๆ เช่น ตัวเลข
									String
									และ List และเราเข้าถึงสมาชิกผ่านทาง Index เช่นเดิม สำหรับ Sequence ที่ซ้อนกัน
									เราจะใช้รูปแบบ Index ของการเข้าถึงเป็น [m][n] เหมือนในคำสั่ง mixed_type[3][0]
									<span class="image main"><img src="images/tuple4.PNG" alt="" /></span>
									<strong>การอ่านค่าใน Tuple ด้วยคำสั่ง For loop</strong><br>
									เนื่องจาก Tuple นั้นเป็นข้อมูลแบบ Sequence เช่นเดียวกับ List
									ดังนั้นมันจึงสะดวกที่จะใช้คำสังวนซ้ำ เช่น For loop เพื่อวนอ่านข้อมูลใน Tuple
									มาดูตัวอย่างการอ่านค่าสมาชิกของ Tuple ด้วยการใช้คำสั่ง For loop ในภาษา Python
									<span class="image main"><img src="images/tuple5.PNG" alt="" /></span>ในตัวอย่าง
									เป็นการใช้ For loop เพื่อวนอ่านค่าใน Tuple ในลูปแรกเป็นการวนอ่านค่าในตัวแปร numbers
									แบบทีละค่าด้วยการใช้คำสั่ง in ในการวนแต่ละรอบโปรแกรมจะนำค่าภายใน Tuple
									มาเก็บไว้ในตัวแปร
									n ในลูปที่สองเป็นการใช้ For loop เพื่อสร้าง Index ตั้งแต่ 0
									ถึงตัวสุดท้ายและเข้าถึงค่าของ Tuple ผ่านทาง Index ของมัน
									<span class="image main"><img src="images/tuple6.PNG" alt="" /></span>
									<strong>Tuple slicing</strong><br>
									ในการทำงานกับ Tuple เราสามารถแบ่งมันออกเป็นส่วนย่อยๆ ได้เช่นเดียวกับ List
									ด้วยวิธีการที่เรียกว่า Slicing โดยปกติแล้วมันมักจะใช้สำหรับคัดลอกข้อมูลจาก Tuple
									เดิมเพื่อสร้างอันใหม่ ซึ่งการ slice นั้นจะทำในรูปแบบของ Index ของ Tuple [start:end]
									มาดูตัวอย่าง
									<span class="image main"><img src="images/tuple7.PNG" alt="" /></span>
									<span class="image main"><img src="images/tuple8.PNG" alt="" /></span>
									<strong>Python Tuple methods</strong><br>
									เนื่องจากค่าของ Tuple นั้นไม่สามารถแก้ไขได้ ดังนั้นมันจึงมีเมธอดน้อยกว่าที่ List มี
									คือเมธอด count() ใช้สำหรับนับจำนวนออบเจ็คใน Tuple และเมธอด index()
									ใช้สำหรับหาตำแหน่งแรกของออบเจ็คใน Tuple มาดูตัวอย่างการใช้เมธอดของ Tuple ในภาษา
									Python
									<span class="image main"><img src="images/tuple9.PNG" alt="" /></span>
									ในตัวอย่าง เป็นการใช้งานเมธอดของ Tuple เรามีตัวแปร languages
									สำหรับเก็บชื่อของภาษาเขียนโปรแกรม และเราใช้เมธอด count() เพื่อนับว่าพบ 'Python'
									กี่อันภายใน Tuple และเมธอด index() ใช้สำหรับหา Index ของออบเจ็คภายใน Tuple
									<span class="image main"><img src="images/tuple10.PNG" alt="" /></span>
									<strong>Python Tuple functions</strong><br>
									ในภาษา Python นั้นมีฟังก์ชันต่างๆ สำหรับทำงานกับ Sequence โดยทั่วไปแล้ว List และ
									Tuple
									นั้นจะสามารถใช้งานฟังก์ชันเหล่านี้ได้เหมือนกัน นี่เป็นตารางของ built-in function ของ
									Tuple
									<span class="image main"><img src="images/tuple11.PNG" alt="" /></span>
									<strong>Summary</strong><br>
									ในบทนี้ คุณได้เรียนรู้เกี่ยวกับออบเจ็คที่ไม่สามารถเปลี่ยนแปลงค่าได้ Tuple
									การสร้างและใช้งาน Tuple ในภาษา Python การเข้าถึงสมาชิกของมัน และการแบ่งข้อมูลโดยการ
									Slice เพื่อแยกข้อมูลจาก Tuple เดิมให้เป็นอันใหม่ เราได้แนะนำให้คุณรู้จักกับเมธอดใน
									Tuple
									พร้อมทั้งตัวอย่างการใช้งาน และ built-in functions ของ Tuple
								</p>
							</div>
						</section>